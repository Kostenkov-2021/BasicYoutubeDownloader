# Temel Youtube İndirici

* Yazan: Bora FIRLANGEÇ <borafirlangec@gmail.com>
* Desteklenen NVDA sürümü: NVDA 2024.1 ve sonrası.

Bu eklenti, panoya kopyaladığınız Youtube videosu ya da oynatma listesini indirmek için geliştirilmiştir. Panonuzdaki linki kullanarak video ya da oynatma listesini indirmeye başlamak için `NVDA+Shift+y` tuşunu kullanabilir ya da Girdi Hareketleri'nde istediğiniz bir tanesi ile değiştirebilirsiniz. İndirme işlemleri aşağıda detaylı açıklanmaktadır:
## Video İndirmek

Panonuzda bir video linki varsa, önce videoyu kaydetmek istediğiniz klasörü seçebileceğiniz bir dialog kutusu sizleri karşılayacak. Ardından kalite seçebileceğiniz bir dialoğa yönlendirileceksiniz. Burada da seçiminizi yaptığınızda, videonuz indirilmeye başlanacak ve ilerleme otomatik olarak seslendirilecektir. Eğer ilerlemeyi duymak isterseniz, indirme süresi boyunca tanımlanacak olan `NVDA+<` kısayol tuşuna basabilirsiniz. İndirme tamamlandığında bu kısayol tuşu kaldırılacaktır.

## Oynatma Listesi İndirmek

Panonuzda bir oynatma listesi linki varsa, önce oynatma listesini kaydetmek istediğiniz klasörü seçebileceğiniz bir dialog kutusu sizleri karşılayacak. Ardından kalite seçebileceğiniz bir dialoğa yönlendirileceksiniz. Burada da seçiminizi yaptığınızda listedeki videolar, seçtiğiniz klasörün içerisinde oynatma listesi adını taşıyan bir alt klasöre indirilmeye başlanacak ve ilerleme otomatik olarak seslendirilecektir. Eğer ilerlemeyi duymak isterseniz, indirme süresi boyunca tanımlanacak olan `NVDA+<` kısayol tuşuna basabilirsiniz. İndirme tamamlandığında bu kısayol tuşu kaldırılacaktır.
